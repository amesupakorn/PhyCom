                                                              บทคัดย่อ
สังคมและชีวิตประจำวันมีปัญหาหลากหลายรูปแบบและมีเวลาจำกัดในการแก้ไข ดังนั้นทักษะในการแก้ปัญหา การประยุกต์ และความเร็วนั้นมีความสำคัญเพราะเป็นพื้นฐานในการแก้ปัญหาต่างๆ การแก้ปัญหาและการประยุกต์เป็นทักษะที่อาศัยประสบการณ์ที่พบเจอเพื่อหาผลลัพธ์ที่ดีที่สุด ณ ตอนนั้น ความเร็วจะมาควบคู่กับประสบการณ์และการทำซ้ำยิ่งเราพบปัญหานี้บ่อยๆเรายิ่งจัดการกับมันได้เร็ว แต่การที่จะได้รับประสบการณ์นั้นคนๆนั้นต้องเอาตัวเข้าไปพบกับปัญหาเหล่านั้น ซึ่งไม่ใช่ทุกคนที่จะมีโอกาสแบบนั้นเราจึงพัฒนาเกม Tetris ที่ไว้ฝึกทักษะด้านการประยุกต์ ประสบการณ์ และความเร็ว โดยทางเราได้พัฒนาเกมให้ได้ฝึกทักษะการทำงานเป็นทีมเพิ่มด้วย เช่นระบบสองผู้เล่น ที่จะช่วยกันทำคะแนน หรือ สามารถขัดขวางผู้เล่นอีกคนให้ได้คะแนนยาก ด้วยการเลือกบล็อกต่อไปที่จะให้ผู้เล่นเรียงซึ่งใช้ทั้งประสบการณ์และความเร็ว หรือ จะเล่นคนเดียวเพื่อฝึกฝนและพัฒนาฝีมือเพื่อแข่ง Tetris ก็ได้ ซึ่งตัวเกมพัฒนาด้วย ภาษาซี ซอฟต์แวร์ที่ใช้เขียนคือ Visual Studio Code และเล่นบน Command Line

ถ้าเล่นคนเดียวจะเป็นการฝึกสมาธิโดยจะมีสกิลในการเลือกตัวต่อไป
โดยคุณจะใช้หรือไม่ก็ได้
-	หากไม่ใช้จะเป็นการฝึกคิดวิเคราะห์การแก้ปัญหาตามสถานการณ์เฉพาะหน้า
-	หากใช้งานจะต้องรอ 8 วินาทีเพื่อที่จะใช้อีกครั้งและบล็อคตัวที่เราเลือกจะปรากฎเป็นบล็อคต่อไปเป็นการฝึกโดยการวางแผนการแก้ปัญหาและการเลือกสิ่งที่เหมาะสมต่อปัญหานั้นๆ
ถ้าเล่นสองคนมีสองรูปแบบคือ ช่วยกันทำคะแนน หรือ ขัดขวาง
กรณีช่วยกัน
-	ฝึกการทำงานเป็นทีมและพัฒนาทักษะในการสื่อสาร
กรณีขัดขวาง คือ ป้องกันไม่ให้อีกคนได้คะแนนเยอะ
-	ฝึกการคิดจากประสบการณ์ที่เล่นและดูสถานการณ์ว่าตัวเลือกไหนสามารถทำให้อีกคนทำคะแนนได้น้อย
-	ได้ทบทวนและดูวิธีการแก้ปัญหาของอีกฝ่ายและเกิดการพัฒนาภายในตัว
ตัวเกมหลักต้องการให้ผู้เล่นได้มองภาพรวมของปัญหาและคิดการแก้ไข เนื่องจากเป็นทักษะสำคัญในสังคมทั้งการทำงานและชีวิตประจำวัน บางปัญหานั้นไม่มีเวลามากพอที่จะทำให้คุณได้คำตอบที่ดีที่สุดดังนั้นคุณจะต้องใช้ประสบการณ์และความรู้ที่คุณมีเพื่อแก้ไขสิ่งเหล่านั้นให้ดีที่สุดภายในเวลานั้น และเกมนี้จะช่วยเสริมทักษะความเร็วในการคิดและการประยุกต์ด้วยการหมุนรูปทรง
ความเหมาะสม ทุกเพศทุกวัย
หมายเหตุ อย่านั่งเล่นเป็นเวลานานหรืออย่ใกล้จอคอมพิวเตอร์จนเกินไป เพราะอาจทำให้เกิดปัญหาด้านสุขภาพ
